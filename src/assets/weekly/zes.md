---
title: MOZa Weekly 24 november
summary: Eerste MOZa teamdag gehouden, demo voor stuurgroep positief ontvangen, kickoff werkgroep overheidsbrede interactieservices voorbereid, implementatie profiel service gegevensmodel vordert.
date: 24-11-2025
---

## Algemeen

- Begin van de week stond in het teken van de eerste MOZa teamdag. Een mooi moment om samen te reflecteren en daarbij leer- en verbeterpunten met elkaar te bespreken. En elkaar beter leren kennen via de “Ken je collega”-quiz. Op de agenda stonden ook:
  - Toelichting op onze governance, werkwijze en roadmap.
  - Stand van zaken fase 2.
  - Vooruitkijken naar wat we mogelijk gaan doen voor fase 3 (een eerste brainstorm).
  - Brainstormen MOZa pitch, ook als basis voor verdere ontwikkeling van de MOZa website.
- Onderstaande is besproken tijdens de MOZa stuurgroep van 21 november:
  - We gaven een demo over waar het team nu aan werkt. Een kijkje in de keuken van onze werkwijze en dit is positief ontvangen. Vanuit de klantreis uit de business case, hebben we de Figma prototypes getoond. Vervolgens gingen we door naar het gebruikersonderzoek en hebben we stilgestaan bij de alfaversie van de profielservice in relatie tot afspraken en standaardiseren.
  - De concept intentieverklaring is op hoofdlijnen goed ontvangen. Deze wordt nog verder uitgewerkt en aangescherpt.
  - De gezamenlijke concept roadmap is besproken en ook in de context gezet van het programma Overheidsbrede Interactieservices (OBIS). De gekozen aanpak wordt als logisch gezien en in de loop van de tijd gaan we de roadmap steeds concreter maken.
  - De werkwijze rondom generieke interactieservices is ter informatie besproken.
- Voor dinsdag 25 november staat de kickoff werkgroep overheidsbrede interactieservices op de agenda. Dit hebben we samen met het programma OBIS voorbereid. Vanmiddag wordt er een stand van zaken gegeven vanuit de verschillende services. Hierbij is nu overal de stap gezet dat dit identiteitsneutraal gaat worden.

## Profiel service

- We hebben feedback opgehaald bij de Belastingdienst en UWV. Bij de Belastingdienst is de inzet van de profielservice (+ notificatieservice en berichtenbox) in relatie tot onder meer de wet MEBV besproken. Ook hebben we feedback opgehaald bij het UWV wat betreft de wat complexere use cases met HR-administratiekantoren en verschillende medewerkers die o.b.v. eHerkenning voor bedrijven dossiers bij het UWV onderhanden hebben.
- Er is gewerkt aan de implementatie van het gegevensmodel van de profiel service. Daarbij maken we ook de stap naar Java/Quarkus om beter aan te sluiten op de Logius tech stack.
- Bij de doorontwikkeling van het gegevensmodel is aandacht besteed aan onder andere taal bij een contactgegeven opslaan en meerdere identificerende nummers aan een partij kunnen koppelen. Denk aan KVK-nummer, RSIN, BTW-nummer, lei, etc.

## UX & NL Design System

- We lopen tegen diverse uitdagingen aan bij de inzet van het NL Design System. Deze week hebben we tijd besteed om dit met elkaar te bespreken en bevindingen op papier te zetten. Hier wordt nu actie op ondernomen. We zullen onder andere meer gaan optrekken met andere projecten die dezelfde uitdagingen ervaren en daarbij kijken of we tot een gezamenlijke werkwijze kunnen komen. Ter info hebben we bijgevoegd schema gemaakt dat de bevindingen samengevat weergeeft.
- We hebben de MijnServices community check-in bijgewoond. Dit gaat specifiek over het ontwerpen van NLDS-componenten voor Mijn-omgevingen en formulieren. Relevant voor ons is o.a. [de discussie over een berichtenbox-achtig design](https://github.com/orgs/nl-design-system/discussions/395).
- Onze ontwerper volgde de training Visual Storytelling van de Academie voor Overheidscommunicatie. De opgedane kennis kunnen we op verschillende manieren inzetten voor MOZa, bijvoorbeeld om het productconcept compacter en sneller te verduidelijken via praatplaten, animaties maar ook onboarding-flows.
- Daarnaast zijn waardevolle Rijksbrede contacten gelegd, onder andere bij DPC, die nauw betrokken zijn bij de Rijkshuisstijl. Dit kan ook voor [NeRDS](https://minbzk.github.io/NeRDS/production/) relevant zijn: er blijken nog geen goede richtlijnen te bestaan voor consistent en toegankelijk verhalend overbrengen van informatie vanuit het Rijk naar diverse doelgroepen. Momenteel zijn er alleen templates om dit soort opdrachten extern uit te besteden, zonder heldere inhoudelijke richtlijnen.

## Gebruikersonderzoek

- Tijdens de teamdag hadden we een aannamesessie voor de verdere ontwikkeling van MOZa en eventuele nieuwe gebruikersonderzoeken. Daarbij is o.a. gekeken naar welke aannames in de laatste gebruikersonderzoeken zijn gevalideerd en welke voor de toekomst nog interessant zijn om te valideren.

---

## Agenda

Wist je dat we (bijna) elke maandag samenwerken op het Beatrixpark in Den Haag? Wil je een keer aanhaken, dan ben je van harte welkom.

- **Gezamenlijke kick-off voor de werkgroepen voor Overheidsbrede Interactieservices**: 25 november
- **[Fieldlab Digilab](https://fieldlab.bzlg.apps.digilab.network/) - Bestaanszekerheid bij Levensgebeurtenissen**: 24, 25 & 26 november (MOZa aanwezig)
- **VNG Themadag Klantreizen: Generieke klantroutes** 1 december
- **MOZa Pulse**: 2 december
- **Regieteam overleg**: 4 december
- **Stelsel Toegang - [Digitale vertegenwoordiging](https://stelseltoegang.pleio.nl/events/view/c44c4444-a61a-4348-ba52-58bffdc0bacc/digitale-vertegenwoordiging)**: 9 december
- **Logius Planning PI2026-1** 10 & 11 december
