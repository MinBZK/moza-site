---
title: Weekly 2
summary: Lorem ipsum dolor sit amet, consectetur adipiscing elit, sed do eiusmod tempor incididunt ut labore et dolore magna aliqua. Ut enim ad minim veniam, quis nostrud exercitation ullamco laboris nisi ut aliquip ex ea commodo consequat. Duis aute irure dolor in reprehenderit in voluptate velit esse cillum dolore eu fugiat nulla pariatur. Excepteur sint occaecat cupidatat non proident, sunt in culpa qui officia deserunt mollit anim id est laborum.
date: 22-03-2022
---
## MOZa Weekly - Maandag 17 november
Om elkaar op de hoogte te houden van de ontwikkelingen in MijnOverheid Zakelijk (MOZa), versturen we deze wekelijkse update over wat er speelt binnen MOZa.

Heb je ergens vragen over, mis je iets of wil je meer weten over een onderwerp? Een antwoord op dit bericht is voldoende. Ook kun je bij mij terecht als je input hebt voor de volgende update. Of als je items hebt voor in de agenda.

Vandaag om 15:30 staat ook de MOZa Pulse op de agenda. We praten je dan graag bij over de laatste ontwikkelingen.

Team update
### Algemeen
Afgelopen week stond in het teken van voorbereidingen en afstemmen. O.a. hebben in gezamenlijkheid een eerste versie gemaakt van de gezamenlijke concept roadmap voor MOZa. Dit vraagt ook de nodige afstemming, o.a. naar elkaar verhelderen wat we bedoelen, zorgen dat iedereen mee is, en aansluitend nog kijken hoe dit aansluit op bestaande roadmaps zoals die van Obis.
Er is een eerste concept voor de intentieverklaring welke we gaan bespreken met de stuurgroep. We zijn op zoek naar een geschikt moment begin 2026 om de intentieverklaring feestelijk te laten ondertekenen - een event dat interessant is voor zowel bestuurders/beleidsmakers als ondernemers. Tips zijn welkom.
Er is druk gewerkt aan voorbereidingen: de MOZa teamdag van morgen, de stuurgroep a.s. vrijdag, en het Fieldlab Digilab van volgende week.
We hebben opvolging gegeven aan één van de teams van de KvK Hackathon van vorige maand. De komende periode kijken we hoe we de ideeën die daar zijn ontstaan verder kunnen brengen.
We waren aanwezig bij het Common Ground Fieldlab en hebben daar diverse waardevolle gesprekken gevoerd. O.a. over de Profiel Service. Dit heeft ook geleid tot nieuwe contacten die graag meedenken over standaardisatie van CloudEvents en lokalisatie-oplossingen van federatieve diensten.
Met Maykin is besproken dat we kunnen aansluiten op de developer-omgeving van MijnServices die zij beschikbaar hebben voor MijnOverheid voor burgers. Dit helpt bij het passend maken van onze profiel service in het ecosysteem van MijnServices.
Profiel service
Er is gewerkt aan de uitwerking van de profiel service, waarbij we o.a. gekozen hebben om te bouwen op een technology stack waar Logius mee bekend is. Dit draagt bij aan dat we hier straks op kunnen samenwerken en het t.z.t. kunnen overdragen.
Het nieuwe gegevensmodel wordt in deze profiel service geïmplementeerd. Ook zijn we in gesprek met andere organisaties om feedback op te halen. De laatste versie vind je hier. Deze week spreken we o.a. met Belastingdienst, UWV en Gemeente Rotterdam. Ook plannen we een gezamenlijk moment. Wil je aanhaken, of heb je feedback, laat het even weten met een reply op deze mail.
Een Decision Record over data ownership voor de alfa fase van de profiel service kan ook bekeken worden.
UX & NL Design System
We kijken alvast vooruit naar onderzoeken in 2026. Morgen tijdens de teamdag hebben we een aannamesessie voor nieuwe gebruikersonderzoeken. De voorbereiding hiervoor is gedaan. Daarbij is o.a. gekeken naar welke aannames in de laatste gebruikersonderzoeken zijn gevalideerd en welke voor de toekomst nog interessant zijn om te valideren.
Er wordt gewerkt aan een opzet om design tokens uit Figma naar CSS-variabelen te vertalen en om snel 'in de browser te ontwerpen'. Dit zorgt ervoor dat prototypes voor gebruikers echte interactie, responsiveness en realistische testdata bevatten. Tegelijk zou dit het opzetten van gebruikersonderzoeken moeten versnellen. Op basis hiervan willen we de complexiteit van de design tokens uit het NL Design System vereenvoudigen, met name in de toepassingslaag waarin betekenis wordt gegeven aan ontwerp-opties. Dit helpt ook bij het communiceren van het belang van richtlijnen voor toepassing van de nieuwe Rijkshuisstijl. Als de ideeën die we hebben werken, geven we tijdens een toekomstige MOZa Pulse een demo.
We hebben deze week een concrete bijdrage geleverd aan NL Design System Rijkshuisstijl Community via een pull request voor het omzetten van design tokens naar CSS met calculaties. Dit is nodig voor een effectieve logische schaal voor font-sizes en andere properties. Daarnaast zijn er diverse gesprekken gevoerd tijdens NLDS Heartbeat sessions en Open dev hours.
We waren aanwezig bij de training Storytelling voor Beeld van de Academie voor Overheidscommunicatie. De inzichten zijn waardevol voor MOZa (bijvoorbeeld bij onboarding-flows, uitleg over geplande opschaling, 'praatplaten', en het aanscherpen van interface-teksten), maar ook voor NeRDS en andere projecten.
Vanuit UX is er deelgenomen aan de NeRDS workshop "Zorg voor toegankelijkheid en inclusie". Duidelijke richtlijnen en handvatten voor toegankelijkheid zijn essentieel om dit vanaf het begin te waarborgen, ook voor MOZa. Ook is er gesproken over hoe richtlijnen en standaarden vanuit verschillende rollen en disciplines benaderd kunnen worden.
Vrijdag waren we ook bij de Design Open Dag van het NL Design System. Samen met een collega van Logius hebben we stilgestaan bij de (gezamenlijke) aanpak voor MijnOverheid voor burgers en MijnOverheid Zakelijk.
Gebruikersonderzoek
Een eerste versie van het rapport is gemaakt. Deze delen we binnenkort.
Agenda
Wist je dat we (bijna) elke maandag samenwerken op Beatrixpark in Den Haag? Wil je een keer aanhaken, dan ben je van harte welkom.

MOZa Pulse - 18 november
MOZa Teamdag - 18 november
Stuurgroep MOZa - 21 november
Gezamenlijke kick-off voor de werkgroepen voor Overheidsbrede Interactieservices – 25 november
ECP Jaarfestival 2025 - Bewust digitaal! - 20 november
Fieldlab Digilab - Bestaanszekerheid bij Levensgebeurtenissen - 24, 25 & 26 november (MOZa aanwezig)
VNG Themadag Klantreizen: Generieke klant¬routes - 1 december
Regieteam overleg - 4 december
Stelsel Toegang - Digitale vertegenwoordiging - 9 december
Logius Planning PI2026-1 - 10 & 11 december