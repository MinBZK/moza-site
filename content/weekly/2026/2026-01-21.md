---
title: MOZa Weekly 21 januari 2026
date: 2026-01-21
---

## Algemeen

- **MOZa regieteam**: tijdens de regieteamvergadering van afgelopen donderdag zijn de volgende zaken aan bod gekomen:
  - Terugkoppeling Directeurenoverleg Digitalisering (DoD) waar we ook MOZa hebben toegelicht. De uitkomst is dat er o.a. vanuit andere overheidsorganisaties interesse is getoond.
  - Stilgestaan bij de reflectie over fase 2. Deze zetten we op korte termijn ook op onze website.
  - Het plan voor fase 3 is besproken. Daarbij ook gekeken naar de hulpvragen die hierbij komen kijken en de potentiële risico’s die er zijn. We gaan bestuurders al in een vroeg stadium hierover informeren.
  - De stuurgroep van volgende week hebben we voorbereid en de laatste stand van zaken m.b.t. de gezamenlijke conceptroadmap is besproken.
  - Het vernieuwingsvoorstel voor de GDI moet later dit jaar worden ingediend. We zijn begonnen met de voorbereidingen hiervoor.
- **Architectuur**: we zijn weer een stapje verder met de beschrijvende architectuur waarin we de verschillende services en gelaagdheden uitwerken in de vorm van een [Project Startarchitectuur](https://www.noraonline.nl/wiki/PSA_(Project_Startarchitectuur)). Afgelopen week is daar o.a. afstemming over geweest met de architecten van Logius en VNG.
- **MOZa communicatietoolkit**: nu de [MOZa programmawebsite](index) een upgrade heeft gehad, gaan we verder met het ontwikkelen van communicatiemiddelen die onze stakeholders richting hun eigen achterban kunnen inzetten. Denk aan een aantal presentatieslides, veelgestelde vragen (FAQ), factsheet en een filmpje. Heb je ideeën of tips voor wat in die toolkit moet zitten, [laat het ons dan weten](contact).
- **Digitale markplaats**: hoe kunnen we straks zorgen dat overheidsorganisaties eenvoudig gebruik kunnen maken van services? Naast het aansluiten op generieke interactieservices, zal er ook in de eigen organisatie behoefte zijn om van bepaalde diensten gebruik te kunnen maken. Daarbij werken we dankbaar samen met de private sector die product open source voor de overheid ontwikkeld, maar in de toekomst moet dit onderhouden worden. Met [Wigo4it](https://www.wigo4it.nl/) hebben we gesproken over hun ideeën op het gebied van platform dienstverlening. 
- **Proeftuin**: we zijn niet de enige met een zogenaamde [proeftuin](onderwerpen/proeftuin). [Maykin](https://www.maykinmedia.nl) draagt bij aan veel van de open componenten voor de [VNG MijnServices dienstverlening](https://vng.nl/MijnServices). We zijn bezig om ook aan te sluiten op hun proeftuin, zodat we met elkaar zaken sneller in de juiste context kunnen beproeven.

## UX- en gebruikersonderzoek

- **MVP en Gebruikersonderzoeken**: een nieuwe ronde gebruikersonderzoeken staat gepland voor maart 2026. Daarin gaan we de ideeën die we hebben voor de eerste versie van de MijnOmgeving Zakelijk toetsen bij ondernemers. We bouwen daarmee verder op het concretiseren en de realisatie van onze ambities, en we maken gebruik van de basis die er al ligt.
- **Samenwerking**: Voor het gebruikersonderzoek blijven we samenwerken met [Norstat](https://norstat.co/nl/).
- **MijnOverheid eXperience (MOx)**: We zijn gestart met [MOx](https://github.com/MinBZK/mox). Een design system geïnspireerd op NLDS, maar wat voor ons eenvoudiger in gebruik is. Het doel is dat we hiermee gaan versnellen. Zowel in gebruikersonderzoek als in de realisatie van de eerste versie van de MijnOmgeving.

## Interactieservices

- **Regeldruk**: in februari organiseren wij voor het ministerie van Economische Zaken een mini-workshop rondom de potentie van AI om regeldrukvermindering te organiseren. De voorbereidingen hiervoor zijn gestart en we doen dit in samenwerking met het team dat werkt aan [RegelRecht](https://minbzk.github.io/regelrecht/). 
- **NotifyNL**: we hebben met collega’s van Logius gesproken over de plannen die er nu liggen rondom NotifyNL. En belangrijker, hoe we hieraan als MOZa kunnen bijdragen. Er staat ook een verdiepende sessie met NotifyNL op de agenda. De komende week moet duidelijk worden hoe we dit vorm gaan geven.
- **Actuele zaken**: voor de MOZa interactieservice die zich richt op actuele zaken hebben we de eerste documentatie bij elkaar gebracht en de contouren geschetst voor hoe deze eruit zou kunnen zien. 

---

## Agenda

Wist je dat we (bijna) elke maandag samenwerken op het Beatrixpark in Den Haag? Wil je een keer aanhaken, dan ben je van harte welkom.

- **MOZa Stuurgroep**: 30 januari
- **OneGov AI Hackathon**: 5 februari
- **IBDS-Stelseldag 2026**: 11 februari
- **VNG Meet-up HAVEN Connect #2**: 5 februari 
- **NORA Open Huis**: 10 maart
- **MOZa Pulse**: wordt binnenkort weer gepland
