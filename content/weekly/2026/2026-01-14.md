---
title: MOZa Weekly 14 januari 2026
date: 2026-01-14
---

## Algemeen

* **2026 is nu echt begonnen:** vanaf deze week is ons team weer op volle kracht aan het werk, dus pakken we met z'n allen dit moment aan om alle lezers van de MOZa Weekly een heel gezond en gelukkig nieuw jaar te wensen!
* **Programmawebsite**: de nieuwe versie van [de website over MijnOverheid Zakelijk](https://mijnoverheidzakelijk.nl/) is sinds eind vorig jaar te bewonderen. Deze heeft een flinke make-over gehad om geïnteresseerden beter te informeren over de voortgang van ons programma. Bij de verdere ontwikkeling kijken we hoe onze interpretatie van NLDS kan werken voor MOZa. We gebruiken onze website als testomgeving.
* **MOZa Regieteam**: met het Regieteam hebben we een verdieping gedaan op de vraag "Wat is er bijzonder aan de dienstverlening aan het MKB, van klein tot groot?". Daarbij lag de focus op berichtgeving. De uitgewisselde ideeën komen met elkaar overeen. De visuele uitwerking staat op [de samenwerkruimte](https://www.samenwerkruimten.nl/teamsites/programma%20mijnoverheid%20voor%20ondernemers/Gedeelde%20%20documenten/Programmadocumentatie/Regieteam/MKB%20verdieping%208-1-26.pptx?d=w15da2934f9b24f898218e703b77849b1).
* **Reflectie MOZa Fase 2**: binnenkort plaatsen we de resultaten en geleerde lessen van MOZa fase 2 op onze website. De plannen voor fase 3 publiceren we dan ook. Nu al nieuwsgierig? Neem dan een kijkje op de samenwerkruimte voor [reflectie fase 2](https://www.samenwerkruimten.nl/teamsites/programma%20mijnoverheid%20voor%20ondernemers/Gedeelde%20%20documenten/Programmadocumentatie/Fase%202/Reflectie%20MOZa%20Fase%202.docx?d=w99e8625604664b158ae7d4446618eb8d) of [plan fase 3](https://www.samenwerkruimten.nl/teamsites/programma%20mijnoverheid%20voor%20ondernemers/Gedeelde%20%20documenten/Programmadocumentatie/Fase%203/Plan%20MOZa%20Fase%203.docx?d=w55c0b05aa5324fa999b2166a6611340d).
* **Intentieverklaring MOZa:** voor het tekenmoment van de intentieverklaring zijn verschillende scenario's uitgewerkt en binnenkort wordt een datum bekend gemaakt. Uitgangspunten van de ondertekening zijn enerzijds de betrokkenheid van de partners te versterken, en anderzijds om het tekenmoment in te zetten voor bredere communicatie over MOZa.
* **Teamuitbreiding**: vier nieuwe collega's zijn gestart! Zij zijn allen wegwijs gemaakt in de wondere wereld van MOZa en duiken vanuit hun eigen kennis en ervaring de komende tijd de diepte in.

## Profiel en Notificatie service

* **Documentatie updates:** als een goed begin van het jaar is [de documentatie](https://docs.mijnoverheidzakelijk.nl/workspace/documentation) rondom onder andere [de profielservice](https://docs.mijnoverheidzakelijk.nl/workspace/documentation/Profiel%20Service#positionering-voor-stakeholders) bijgewerkt en opgeschoond.
* **Positionering en gebruik van profielservice:** we hebben [een beschrijving](https://docs.mijnoverheidzakelijk.nl/workspace/decisions#11) van gemaakt en als voorstel gepubliceerd. Feedback hierop is welkom. In dit stuk staan ook verwijzingen naar doelbindingen. Deze laatste zijn niet juridisch getoetst, maar hebben onder andere als doel om hierover (juridisch) het gesprek aan te gaan.
* **Architectuur**: we hebben gewerkt aan een beschrijvende architectuur (in een PSA-formaat) om aan te geven hoe de ontwikkelingen rondom MOZa zich tot elkaar verhouden. Hieraan werken we samen met Logius / Obis.
* **Fieldlab Bestaanszekerheid:** we hebben input geleverd voor de Whitepaper over Fieldlab Bestaanszekerheid. Deze is bedoeld om lessons learned, best practices en aanbevelingen voor opschaling te delen.

---

## Agenda

Wist je dat we (bijna) elke maandag samenwerken op het Beatrixpark in Den Haag? Wil je een keer aanhaken, dan ben je van harte welkom.

* **MOZa Regieteam**: 15 januari
* **VNG Common Ground**: 19 en 20 januari
* **OneGov AI Hackathon**: 5 februari
* **IBDS-Stelseldag 2026**: 11 februari
* **MOZa Pulse**: wordt binnenkort weer gepland
