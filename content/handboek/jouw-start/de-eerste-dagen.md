---
title: De eerste dagen
description: Wat je kunt verwachten in je eerste dagen bij MOZa en waar je moet beginnen.
weight: 10
---

Welkom bij het MOZa team. We werken met MijnOverheid Zakelijk aan een overheid waar ondernemers centraal staan. Elk uur minder aan gedoe is een uur meer ondernemen. Wij zorgen voor overzicht en maken het makkelijk om zaken te doen met de overheid.

## Wat is MOZa

MOZa staat voor MijnOverheid Zakelijk. Ondernemers besteden nu te veel tijd aan overheidszaken. Wij zorgen ervoor dat dit makkelijker wordt. Met MOZa krijgen ondernemers overzicht over hun zaken en kunnen ze direct handelen. Dat scheelt gedoe en geeft meer tijd voor ondernemen.

We zitten nu in Fase 3 van het programma en zijn nu bezig met het realiseren van het MVP: de eerste versie die toegevoegde waarde levert voor ondernemers. In de vorige fases hebben we:
- De visie en uitgangspunten uitgewerkt
- Een eerste demo gebouwd
- Gebruikerstests uitgevoerd

Meer over de geschiedenis en waar we naartoe werken vind je in de sectie [Over MOZa](../../over-moza/).

> [!NOTE] Neem je tijd
> We beseffen ons dat er veel te lezen is en dat het een uitdagende context is waarin we werken. Neem daar gerust de tijd voor. Je hoeft niet alles na de eerste week te weten.

## Hoe we werken

Bij MOZa werken we zo open mogelijk:

- **Transparant** - Beslissingen leggen we vast en delen we openbaar
- **Open werken** - We delen ons werk via deze site en werken in het openbaar op GitHub, waar iedereen met ons kan samenwerken
- **Samen** - We kunnen dit niet alleen en zoeken daarom actief samenwerking met andere organisaties en zakelijke gebruikers

Elke week versturen we een **[MOZa Weekly](../../weekly/)** voor iedereen die volgt wat we doen. Jouw input is essentieel. Deel daarom wekelijks in het [check-in](https://digilab.overheid.nl/chat/mijnoverheid-zakelijk/channels/check-in) kanaal wat je hebt gedaan, geleerd of gemaakt. Het liefst met concrete voorbeelden, zoals linkjes naar demo's, screenshots, repo's, pull requests of andere dingen waar je trots op bent.

## Samenwerkdagen

We hebben twee vaste samenwerkdagen per week:

- **Maandag** - DigiVloer Den Haag (naast NS station Den Haag Laan van NOI)
- **Woensdag** - Dev.loer Utrecht (deze locatie is tijdelijk gesloten, een nieuwe locatie volgt)

Meer informatie over de locaties waar we samenwerken en hoe je een werkplek reserveert, vind je op de pagina [hybride samenwerken](hybride-samenwerken).

## Toegang tot tools

Je hebt toegang nodig tot:

- **Mattermost** - Voor dagelijkse communicatie met het team
- **GitHub** - Voor code, documentatie en planning
- **Samenwerkruimte** - Voor programma-documenten en presentaties

Zie de pagina [accounts en tools](accounts-en-tools) voor uitleg en links.

## Het team leren kennen

In de samenwerkruimte vind je o.a. [het smoelenboek](https://www.samenwerkruimten.nl/teamsites/programma%20mijnoverheid%20voor%20ondernemers/Gedeelde%20%20documenten/MOZa%20Communicatie/Smoelenboek%20MOZa.pptx) met foto's en contactgegevens van alle teamleden. Meer over de teamsamenstelling en wie je waarvoor kunt benaderen, vind je op de pagina [het team](het-team).

## Vragen?

Stel gerust vragen in Mattermost of tijdens een samenwerkdag. Iedereen helpt je graag om je wegwijs te maken.
