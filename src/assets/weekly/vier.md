---
title: MOZa Weekly 10 november
summary: MOZa Pulse met terugkoppeling gebruikersonderzoek, gezamenlijke concept roadmap gemaakt tijdens Regieteam overleg, profiel service gegevensmodel online, NeRDS workshops gestart.
date: 10-11-2025
---

## Algemeen

1. Dinsdag hebben we tijdens de MOZa Pulse een eerste terugkoppeling gegeven naar aanleiding van het gebruikersonderzoek. Ook hebben we meer verteld over de profiel service. In de bijlage vind je de slides.
2. Donderdag vond het MOZa Regieteam overleg plaats. Met dank aan Stephanie, die in zeer korte tijd alle input op de roadmap had verwerkt, hebben we samen een eerste grove schets van een gezamenlijke concept roadmap gemaakt. Hiermee weten we nu wanneer organisaties ongeveer van een service gebruik willen maken. We werken dit nu verder uit naar een stuk dat we kunnen delen.
3. Tijdens het Regieteam overleg hebben we ook bevindingen rondom Notificatie Templates gedeeld. De huidige templates voldoen voor een deel van de notificaties. Het is vooral richting het intermediair dat we mogelijk een uitbreiding nodig hebben. Aan deze vervolgactie wordt gewerkt.
4. Hoe kunnen we slimmer documenteren? Er zijn diverse groepen binnen de overheid mee bezig. Samen met o.a. VNG MijnServices, developer.overheid.nl en NeRDS brengen we dit nu bij elkaar. En ja, dit betekent dat ook de MOZa documentatie qua format gaat veranderen.
5. De samenwerking met OBIS/MijnServices wordt actief vormgegeven.

## Profiel service

1. Een eerste voorstel voor het gegevensmodel van de profiel service is vastgelegd en [staat online](https://docs.mijnoverheidzakelijk.nl/workspace/documentation/Profiel%20Service#positionering-voor-stakeholders). Erik klopt bij jullie aan om feedback op te halen. . Feedback en vragen mogen ook per mail of via GitHub gesteld worden.
2. De eerste sequence-diagrammen zijn gemaakt en [gedeeld](https://docs.mijnoverheidzakelijk.nl/workspace/documentation/Profiel%20Service#positionering-voor-stakeholders) voor:
    - Ondernemer → profiel service
    - Dienstverlener → profiel service
3. Documentatie over de KvK-BSN API koppeling is beschikbaar.
4. Om het verschil tussen een kennisgeving en een attendering te verduidelijken is een eerste opzet met voorbeelden voor documentatie gemaakt.

## UX & NL Design System

1. Maandag was de eerste uit een reeks NeRDS (Nederlandse Richtlijn Digitale Systemen) workshops. NeRDS stelt duidelijke richtlijnen op voor het ontwikkelen van digitale overheidsproducten, geïnspireerd op GOV.uk's Technology Code of Practice.
   - In deze sessie heeft ons team gewerkt aan een eerste opzet voor richtlijnen rond het vaststellen van gebruikersbehoeften.
   - In totaal worden via deze workshops richtlijnen ontwikkeld voor veertien hoofdprincipes.
   - De volgende workshop richt zich op Toegankelijkheid en Inclusie.
2. Tijdens de workshop spraken we de projectleider voor de Overheidsbrede onderzoekscommunity. Vanuit de Rijkshuisstijl Community worstelen we met de vertaling van de nieuwe Rijkshuisstijl naar het digitale domein. We zijn hierover in gesprek.
3. Op dinsdag kwamen ontwerpers en front-end developers van de Rijkshuisstijl Community samen voor de community sprint planning. We hebben naar de Tab component gekeken. Binnen het NLDS en de RHC is hier nog geen duidelijke lijn in. We onderzoeken dit component verder en werken aan ontwerp, documentatie en implementatie.
4. Verbeteringen aan de NLDS design tokens zijn afgerond, waardoor deze beter omgezet kunnen worden naar bruikbare CSS-variabelen. Dit is enthousiast ontvangen door andere developers in de community.

## Gebruikersonderzoek

1. Deze week verwerken we de eerste inzichten uit het gebruikersonderzoek in het Figma-prototype.
2. We onderzoeken hoe we sneller interactieve prototypes kunnen maken in de browser, met echte interactiviteit en realistische gesimuleerde data. Het doen van interactief gebruikersonderzoek m.b.v. Figma-prototypes is erg tijdrovend, terwijl het onderzoek heel waardevol is. Dit willen we daarom efficiënter laten verlopen.

---

## Agenda

Wist je dat we (bijna) elke maandag samenwerken op Beatrixpark in Den Haag? Wil je een keer aanhaken, dan ben je van harte welkom.

- **[KVK Ondernemersdagen](https://www.kvk.nl/ondernemersdagen/)**: 14 & 15 november
- **MOZa Pulse**: 18 november
- **Teamdag**: 18 november
- **Stuurgroep**: 21 november
- **Gebruiker centraal - Online formulieren ontwerpen over de UX-aanpak van Nathalie de Groot, UX-writer bij KVK**: 13 november
- **[ECP Jaarfestival 2025](https://ecp.nl/ecp-jaarfestival/) - Bewust digitaal!**: 20 november
- **[Fieldlab Digilab](https://fieldlab.bzlg.apps.digilab.network/) - Bestaanszekerheid bij Levensgebeurtenissen**: 24, 25 & 26 november (MOZa aanwezig)
- **Regieteam overleg**: 4 december
- **VNG Themadag Klantreizen: Generieke klant¬routes**: 1 december
- **Stelsel Toegang - [Digitale vertegenwoordiging](https://stelseltoegang.pleio.nl/events/view/c44c4444-a61a-4348-ba52-58bffdc0bacc/digitale-vertegenwoordiging)**: 9 december
