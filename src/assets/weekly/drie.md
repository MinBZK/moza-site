---
title: MOZa Weekly 4 november
summary: Logius Roadshow succesvol, nieuwe gebruikersonderzoeken met waardevolle inzichten, Figma prototype getest, voortgang op profiel service gegevensmodel en NLDS design-tokens.
date: 04-11-2025
---

## Algemeen

1. De Logius Roadshow van 30 oktober was een succes. We hebben diverse waardevolle gesprekken kunnen voeren met stakeholders en overheidsorganisaties die nog niet actief meedoen. Bijvoorbeeld de NVWA toonde concrete interesse en zag aanknopingspunten met vraagstukken waar zij mee bezig zijn. Dit soort gesprekken helpt ons om beter in beeld te krijgen wie er baat heeft bij MOZa en waar we samen kunnen optrekken. De laatste versie van de praatplaat die je op de foto ziet, staat op de samenwerkruimte.
2. Met RVO hebben we een Show & Tell sessie gehad waarin we o.a. meer inzicht kregen in hun landschap en de plannen richting de toekomst. We kijken ook hoe we dit nog in een andere vorm kunnen gieten, zodat we breder van elkaar kunnen leren en begrijpen waar iedereen staat.
3. De verhuizing van code repositories van GitLab naar [GitHub](https://github.com/orgs/MinBZK/projects/40) is afgerond. Alle relevante code en de backlog met taken zijn nu publiek beschikbaar op GitHub.

## Gebruikersonderzoek & inzichten

1. Deze week hebben nieuwe gebruikersonderzoeken plaatsgevonden en wederom leverden deze waardevolle inzichten op.
2. Er is gebruik gemaakt van een nieuw [Figma prototype](https://www.figma.com/proto/Ov1AfGuL9gn1PGtKRuuxHG/MijnOmgeving-Zakelijk--MOZa-?page-id=217:31959&node-id=218-80288&viewport=128,370,0.04&t=JOfvLrEyUPbesYj3-1&scaling=min-zoom&content-scaling=fixed&starting-point-node-id=218:80288). Morgen tijdens de MOZa Pulse laten we deze zien, maar je kan ook alvast zelf kijken.
3. Diverse aannames uit het prototype blijken juist, maar de positionering van functionaliteiten was soms moeilijk vindbaar of schepte verwarring. Hier kunnen we het portaal verder mee aanscherpen.

## Profiel service

1. Wat is de profiel service? Een eerste antwoord op deze vraag staat nu [in de documentatie](https://docs.mijnoverheidzakelijk.nl/workspace/documentation/Profiel%20Service#functionele-doelstellingen).
2. Het team heeft de eerste specificaties ontvangen van Logius voor de Profiel Service voor Burgers. Op basis hiervan wordt nu een informatiemodel uitgewerkt voor een profiel service voor zowel burgers als bedrijven.
3. Het werk aan het gegevensmodel vordert. Gesprekken met RVO en VNG hebben het speelveld verder verduidelijkt. Onze focus ligt nu op het uitwerken van het gegevensmodel voor de MVP met duidelijke definities en sequence diagrammen. Morgen tijdens de MOZa Pulse staan we hier bij stil.

## NL Design System & UX tooling

1. Er is vooruitgang geboekt op het gebied van NLDS design-tokens. Samen met de frontend is gekeken naar hoe design-tokens worden omgezet in CSS-waarden, zodat wat ontworpen wordt er ook hetzelfde uit komt te zien in de browser. Hierbij zijn fouten ontdekt en gefixt in de code. Deze verbetering wordt een toevoeging aan het NLDS Rijkshuisstijl en helpt zowel ons team als de bredere community.
2. Bij de Rijks ICT Gilde UX club en de MijnOmgeving meeting van het NLDS zijn diverse belangrijke onderwerpen besproken:
1. Het wijzigen van gegevens: per individueel gegeven of per set? En hoe ziet de flow eruit - 'single task per page' of in-context wijzigingen?
2. Ontwerppatronen voor e-mail- en telefoonnummerverificatie. Hier ontbreken nog goede patronen in NLDS waar MOZa een bijdrage aan kan leveren.
3. Consistente terminologie voor begrippen als Voorkeuren/Instellingen.

## Agenda

- **MOZa Pulse**: 4 november (morgen!)
- **Regieteam overleg**: 6 november
- **MOZa Pulse**: 18 november
- **Stuurgroep**: 21 november
- **[Common Ground Fieldlab](https://commonground.nl/events/view/f6376a29-cfdd-47c0-ae8c-e08ea60ca0d7/common-ground-fieldlab-10-11-november-2025)**: 10 & 11 november (MOZa aanwezig)
- **Gebruiker centraal - Online formulieren ontÂ¬werpen over de UX-aanpak van Nathalie de Groot, UX-writer bij KVK**: 13 november
- **[ECP Jaarfestival 2025](https://ecp.nl/ecp-jaarfestival/) - Bewust digitaal!**: donderdag 20 november
- **[Fieldlab Digilab](https://fieldlab.bzlg.apps.digilab.network/) - Bestaanszekerheid bij Levensgebeurtenissen**: 24, 25 & 26 november (MOZa aanwezig)
- **VNG Themadag Klantreizen: Generieke klantroutes**: 1 december