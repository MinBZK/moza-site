---
title: MOZa Weekly 17 december 2025
date: 2025-12-17
---

## Algemeen

- **Programmawebsite**: de eerste versie van de nieuwe website voor MijnOverheid Zakelijk is bijna gereed. Hier vind je straks waar we aan werken en wat we doen. De laatste puntjes worden verwerkt, zodat we hopelijk eind van deze week een versie hebben. De berichten uit de MOZa Weekly zullen daar ook een plek krijgen om een breder publiek te kunnen informeren en enthousiasmeren.
-  **MOZa Fase 3**: de plannen voor fase 3 van MOZa zijn een slag concreter gemaakt. De laatste afstemming vindt nu plaats. We zullen deze ook delen op de vernieuwde programmawebsite!
- **NotifyNL als PoC bij Logius:** tijdens het Logius PI1 2026 event, waar Logius de planning maakt voor het eerste kwartaal, hebben we afspraken gemaakt dat we samen gaan werken aan het beschikbaar maken van NotifyNL. Hiervoor zullen diverse aanpassingen nodig zijn en die pakken we samen op.
-  **Teamuitbreiding**: in 2026 krijgen we nieuwe collegaâ€™s! Het team wordt uitgebreid met een product owner, AI expert en software engineers.
-  **Herhaalde oproep werkgroepen OBIS:** aanmelden voor de OBIS werkgroepbijeenkomsten kan nog steeds **voor morgen 18 december.**

## UX-design en onderzoek

- **NLDS:** zoals al eerder gedeeld lopen we tegen wat uitdagingen aan rondom NLDS. We hebben daarom een proof of concept (POC) opgezet zodat de bestaande issues met de NLDS/Rijkshuisstijl beter geadresseerd kunnen worden en we dit ook in kunnen brengen als voorstel. Het gesprek hierover loopt nog.
- **Templates kennisgevingen:** eerder deze periode is input verzameld naar het gebruik van templates voor kennisgevingen. Deze templates worden gebruikt in het burger domein. Input vanuit de uitvoeringsorganisaties voor behoeftes in het zakelijk domein is opgehaald en dit is verwerkt. Dit wordt nog gereviewd, waarna we het delen.

## Profiel service

- **Logboek dataverwerking (LDV) Java package:** we zijn bezig met het beschikbaar stellen van de LDV Package voor Java in de [Maven Central Repository](https://central.sonatype.com/repository/maven-snapshots/nl/mijnoverheidzakelijk/ldv/logboekdataverwerking-wrapper/). Dit betekent dat LDV implementeren in een project dat draait op Java een stuk sneller gaat en andere projecten voort kunnen bouwen op het denk- en programmeerwerk dat al is verzet. De code hiervan staat op [GitHub](https://github.com/MinBZK/moza-logboekdataverwerking).
-  **Documentatie:** de documentatie voor de profiel service wordt bijgewerkt. We hebben de afgelopen periode weer veel geleerd en we hadden nog niet alles verwerkt in de documentatie.
-  **Rijksbrede architectuur:** we zijn verder het gesprek aangegaan met architecten bij overheidsorganisaties. Ook wordt er gewerkt aan een gezamenlijke rijksbrede architectuur MOZa-OBIS-VNG, gericht op ondernemer en burgers. Op de MOZa GitHub is een [Archi Bord](https://github.com/orgs/MinBZK/projects/40/views/13) aangemaakt met taken rondom architectuur.
-  **Positionering**: de profiel service moet niet alleen technisch maar ook juridisch realiseerbaar zijn. Daarvoor is een [concept decision record](https://github.com/MinBZK/MijnOverheidZakelijk/pull/145) opgesteld met bijlagen over de juridische positionering van de profiel service, ofwel de doelbinding.

---

## Agenda

Wist je dat we (bijna) elke maandag samenwerken op het Beatrixpark in Den Haag? Wil je een keer aanhaken, dan ben je van harte welkom.

- **MOZa Pulse**: 13 januari
- **Kick-off NotifyNL samen met Logius**: 14 januari
- **MOZa Regieteam**: 8 & 15 januari
- **IBDS-Stelseldag 2026**: 11 februari
- **Conferentie Gebruiker Centraal 2026**: 27 maart
