# Profiel Service

## Context

Er bestaan al voorzieningen waarmee burgers gegevens kunnen beheren (zoals de MijnOverheid-instellingen), maar ondernemers vallen daar grotendeels buiten. Bovendien is de huidige inrichting vaak monolithisch en niet federatief; data wordt decentraal en niet herbruikbaar opgeslagen bij de dienstverleners.

### Een aantal uitdagingen

- Ondernemers moeten vaak opnieuw hun gegevens invullen bij elke overheidsdienst
- Er is géén centrale plek waar contactgegevens en -voorkeuren beheerd of opgehaald kunnen worden
- Er is onvoldoende inzicht over wie toegang heeft tot welke gegevens
- Met name voor ondernemers zijn er nog geen voorzieningen beschikbaar en komen er ook niet binnenkort

### Doel

**Burgers** en **ondernemers** kunnen op één vertrouwde plek hun communicatievoorkeuren en contactgegevens opslaan.

**Overheidsorganisaties** kunnen bij deze centrale service actuele en betrouwbare contactvoorkeuren en contactgegevens ophalen, o.a. voor het versturen van notificaties.

![Profiel Service Context](embed:ProfielServiceContext)

De Profiel Service is een centraal register dat gebruikt kan worden in portalen of andere interactiecomponenten voor het ophalen van de voorkeuren van burgers en ondernemers.

De Profiel Service bevat persoons- en bedrijfsgegevens en die gebruikt kunnen worden voor de communicatie tussen de gebruiker en overheidsorganisaties. Dit zijn zowel contactgegevens (zoals e-mailadres en telefoonnummer) als voorkeuren waarover de communicatie tussen de gebruiker en de overheidsorganisatie plaatsvindt.

