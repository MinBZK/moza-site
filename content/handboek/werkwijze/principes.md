---
title: Principes
description: De uitgangspunten waar we ons werk bij MOZa op baseren.
weight: 10
---

Bij MOZa werken we vanuit vaste principes. Deze helpen ons om de juiste keuzes te maken en consistent te werken.

## Ondernemer centraal

Bij MOZa staan ondernemers centraal. Elk uur minder aan gedoe, is een uur meer ondernemen. We zorgen voor overzicht en makkelijk zaken doen met de overheid. Met elkaar bouwen we zo aan nieuwe digitale snelwegen.

Daarom:

- Doen we regelmatig gebruikersonderzoek
- Nodigen we zakelijke gebruikers uit voor testen
- Gebruiken we eenvoudige taal (B1-niveau)
- Zorgen we voor digitale toegankelijkheid (WCAG 2.1 AA)

Meer over voor wie we bouwen vind je op de pagina [Over MOZa](../../over-moza/).

## Open werken, tenzij

We werken zo open mogelijk. Dat betekent:

- **Delen van kennis** - We publiceren onze learnings en inzichten
- **Open source** - Onze code is publiek toegankelijk op GitHub
- **Transparante besluitvorming** - We leggen belangrijke beslissingen vast
- **Samenwerking** - We werken samen met andere overheidsteams

Door open te werken kunnen anderen van ons werk leren en kunnen we zelf ook leren van anderen. We publiceren daarbij zoveel mogelijk op onze publieke omgeving:

- [**Deze site**](../../) - Informatie over het programma
- [**Proeftuin**](../../onderwerpen/proeftuin/) - Experimenteeromgeving waar we ontdekken wat werkt en wat niet
- [**Demo portaal**](https://moza.mijnoverheidzakelijk.nl/) - Werkende demo, maar nog in ontwikkeling
- [**MOZa repositories**](https://github.com/topics/mijnoverheidzakelijk) - Alle broncode

Dit helpt ons om vroeg feedback te krijgen en transparant te zijn over onze voortgang.

Uiteraard kunnen we niet altijd open werken. Sommige informatie is vertrouwelijk en kan niet openbaar worden gemaakt. En om samen te werken zijn ook verkennende gesprekken nodig die in vertrouwelijke omgevingen plaatsvinden. Op het principe open werken zijn dus uitzonderingen mogelijk, maar we proberen wel zoveel mogelijk open te werken.

## NeRDS principes

We werken volgens de **[NeRDS](https://minbzk.github.io/NeRDS/)** (Nederlandse Richtlijn Digitale Systemen) principes. Dit zijn richtlijnen voor digitale overheidsdiensten. Als er iets essentieels ontbreekt in de NeRDS, dragen we daar actief aan bij. We zijn niet alleen gebruikers, maar ook mede-eigenaren van deze standaarden.

### Gebruikersgericht

We bouwen voor en met gebruikers:
- Regelmatig gebruikersonderzoek om behoeften te begrijpen
- Testen van ontwerpen met echte ondernemers en gemachtigden
- Iteratief werken: stap voor stap verbeteren op basis van feedback

### Werk samen

Alleen ga je sneller, samen kom je verder. Daarom zoeken wij actief de samenwerking op. Dat betekent dat we:

- Kennis delen met andere overheidsteams
- Hergebruiken van bewezen oplossingen en componenten stimuleren
- Standaardisatie van ontwerpen en implementaties toepassen, om overheidsorganisaties technisch met elkaar te laten communiceren

We werken samen met communities zoals:

- [**MijnServices**](https://vng.nl/MijnServices) - Voor en door gemeenten (VNG)
- [**GEMMA Omnichannel**](https://www.gemmaonline.nl/wiki/Omnichannel_Ambitie) - Architectuur en standaarden
- [**NL Design System**](https://nldesignsystem.nl/) - Herbruikbare componenten voor overheidsdiensten
- [**IBDS**](https://realisatieibds.nl/) - Interbestuurlijke Datastrategie met o.a. Federatief Datastelsel
- **OBIS** - Overheidsbrede Interactieservices (Logius)
- [**developer.overheid.nl**](https://developer.overheid.nl/) - Centrale plek voor developers

### Toegankelijk

Iedereen moet MOZa kunnen gebruiken:
- WCAG 2.1 niveau AA voor digitale toegankelijkheid
- B1 taalniveau zodat teksten voor iedereen begrijpelijk zijn
- NL Design System componenten die toegankelijkheid borgen

### Veilig en betrouwbaar

We zorgen voor privacy, veiligheid en betrouwbaarheid:

- Federatief stelsel: data blijft bij de bron, organisaties blijven eigenaar
- Vermijding van redundantie: geen onnodig kopiÃ«ren van data
- Verantwoord gebruik met transparantie en privacy
- Veilige authenticatie via DigiD en eHerkenning
- Vertrouwen door afspraken en standaarden

### Herbruikbaar

We ontwikkelen generieke diensten die meerdere organisaties kunnen gebruiken, herbruiken en doorontwikkelen. Dit voorkomt dubbel werk en zorgt voor snellere, betere oplossingen.

Wat we bouwen kan door anderen gebruikt worden:

- Generieke diensten die meerdere organisaties kunnen inzetten
- Open source code op GitHub
- Interoperabele systemen die data kunnen uitwisselen

## Iteratief werken

We werken in korte iteraties. We bouwen stap voor stap en leren onderweg. Dit voorkomt dat we te lang bouwen aan iets dat niet goed blijkt te werken.

Elke fase van MOZa heeft geleerd van de vorige fase. We documenteren onze learnings zodat we (en anderen) daarvan kunnen leren.

Meer over hoe we in de praktijk werken vind je in de sectie [Rituelen](../rituelen/).
