---
title: MOZa Weekly 17 oktober
summary: Roadmap vragenlijst verstuurd, MOZa pitch concepten gemaakt, GitHub projectboard bijna compleet, werk aan gebruikersonderzoek en profiel service documentatie.
date: 17-10-2025
---
## Algemeen

1. Voor de gezamenlijke concept roadmap is deze week naar het regieteam de vragenlijst verstuurd. Graag ontvangen we uiterlijk eind oktober de input, zodat dit in het regieteam overleg van 6 november besproken kan worden.
2. Een eerste concept voor een MOZa pitch is gemaakt. Sterker nog, het zijn er nu drie. Er ligt een concept vanuit het perspectief van de publieke dienstverlener, de ondernemer en algemeen publiek. We gaan er nog even aan schaven, maar zullen hem daarna delen voor feedback.
3. De taken waar we aan werken zijn bijna allemaal overgezet naar het [GitHub project board](https://github.com/orgs/MinBZK/projects/40/). Als je een account hebt op GitHub, dan kun je hier ook ideeën aandragen.
4. Er wordt gewerkt aan een overzicht van overleggen die qua ritme op elkaar worden afgestemd. Denk bijv. aan dat er altijd twee weken voor een stuurgroep overleg, eerst nog een regieteam overleg is. En ook wanneer daarvoor stukken zullen worden verstuurd.
5. Volgende week wordt er geen MOZa Weekly verstuurd omdat ondergetekende en nog wat meer collega’s dan op vakantie zijn. De MOZa Pulse van dinsdag 21 oktober gaat wel door!

## Gebruikersonderzoek 29 & 30 oktober & UX

1. Het verslag van de aannamesessie over het gebruikersonderzoek staat op [de samenwerkruimte](https://www.samenwerkruimten.nl/teamsites/programma%20mijnoverheid%20voor%20ondernemers/Gedeelde%20%20documenten/MOZa%20Notificatie%20service/UX/Verslaglegging%20aanname%20sessie%20MOZa%20\(1%20oktober%202025\).pdf).
2. De uitnodigingen om mee te kijken tijdens het gebruikersonderzoek zijn verstuurd.
3. Het nieuwe prototype dat we willen gebruiken voor het gebruikersonderzoek daar wordt hard aan gewerkt.
4. We willen compliant zijn met het NL Design System (NLDS). Wel lopen we in het gebruik tegen uitdagingen aan. Dit pakken we actief op met de NLDS community. Tegelijk onderzoeken we een abstractielaag, waarmee we sneller kunnen gaan in het ontwikkelen van applicaties. De ervaring die we hier opdoen zullen we ook teruggeven aan de NLDS community.
5. Naast NLDS is er ook de Rijkshuisstijl Community met een design system. Dit design system is compliant met NLDS, maar implementeert de Rijkshuisstijl. Vanaf nu zitten we elke twee weken om tafel met de teams die hieraan werken.

## Profiel service

1. Een concept document over de profiel service kan bekeken worden op [MijnOverheidZakelijk/Docs/structurizr/profielservicedocs/01-context](https://github.com/MinBZK/MijnOverheidZakelijk/blob/main/Docs/structurizr/profielservicedocs/01-context.md)
    - In [deze taak op GitHub](https://github.com/MinBZK/MijnOverheidZakelijk/issues/26) kan feedback voor dit document worden achtergelaten.
    - Feedback kan ook [gedeeld worden op Mattermost](/contact).
2. Er wordt gewerkt aan een interactie-procesmodel en een gegevensmodel. Binnenkort hierover meer.
3. Voor de profiel service is een voorlopige beslissing genomen over event sourcing versus audit logging. De uitkomst is dat we op dit moment kiezen voor audit logging.
    - De voorlopige beslissing staat vastgelegd in [MijnOverheidZakelijk/Docs/structurizr/decisions/0005-AuditLog-EventSourcing](https://github.com/MinBZK/MijnOverheidZakelijk/blob/main/Docs/structurizr/decisions/0005-AuditLog-EventSourcing.md)
    - Feedback, suggesties en aanbevelingen zijn welkom. Dit kan gestuurd [via een bericht op Mattermost](/contact).
4. De samenwerking met OBIS/MijnServices wordt actief opgezocht. Deze week hebben we o.a. gezeten over de Profiel Service.
5. Ook met VNG Omnichannel zitten we nu bijna wekelijks om tafel om kennis uit te wisselen. Zij hebben o.a. al een basis staan in MijnProfiel en dit wordt meegenomen in de plannen.
6. De code repositories worden overgezet van de besloten GitLab van Logius naar de [publieke GitHub omgeving](https://github.com/topics/mijnoverheidzakelijk). Hierdoor werkt het automatisch bijwerken van de demo omgeving en documentatie even niet, maar dat zijn we aan het fixen.
7. We gaan de standaard Logboek Dataverwerkingen implementeren. Er is contact geweest met het team dat deze standaard beheerd, o.a. om te kijken of zij in de planning hebben staan om packages voor de diverse programmeertalen te maken. Dit staat niet op de planning. Wij overwegen om dit vanuit MOZa te gaan doen. Er wordt gewerkt aan een decision record waarin we dit vastleggen.

---

## Agenda

- **MOZa Pulse**: 21 oktober
- **Gebruikersonderzoeken**: 29 & 30 oktober
- **Logius Roadshow**: 30 oktober (MOZa aanwezig)
- **Regieteam overleg**: 6 november
- **Stuurgroep**: 21 november
- **[ECP Jaarfestival 2025](https://ecp.nl/ecp-jaarfestival/) - Bewust digitaal!**: donderdag 20 november
- **[Common Ground Fieldlab](https://commonground.nl/events/view/f6376a29-cfdd-47c0-ae8c-e08ea60ca0d7/common-ground-fieldlab-10-11-november-2025)**: 10 & 11 november 2025 (MOZa aanwezig)
- **[Fieldlab Digilab](https://fieldlab.bzlg.apps.digilab.network/) - Bestaanszekerheid bij Levensgebeurtenissen**: 24, 25 & 26 november (MOZa aanwezig)