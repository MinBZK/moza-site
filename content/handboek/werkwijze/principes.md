---
title: Principes
description: De uitgangspunten waar we ons werk bij MOZa op baseren.
weight: 10
---

Bij MOZa werken we vanuit vaste principes. Deze helpen ons om de juiste keuzes te maken en consistent te werken.

## Open werken

We werken zo open mogelijk. Dat betekent:

- **Delen van kennis** - We publiceren onze learnings en inzichten
- **Open source** - Onze code is publiek toegankelijk op GitHub
- **Transparante besluitvorming** - We leggen belangrijke beslissingen vast
- **Samenwerking** - We werken samen met andere overheidsteams

Door open te werken kunnen anderen van ons werk leren en kunnen we zelf ook leren van anderen. We publiceren daarbij zoveel mogelijk op onze publieke omgeving:

- [**Onze site**](../../) - Informatie over het programma
- [**Proeftuin**](../../onderwerpen/proeftuin/) - Experimenteeromgeving waar we ontdekken wat werkt en wat niet
- [**Demo portaal**](https://moza.mijnoverheidzakelijk.nl/) - Werkende demo, maar nog in ontwikkeling
- [**MOZa repositories**](https://github.com/topics/mijnoverheidzakelijk) - Alle broncode

Dit helpt ons om vroeg feedback te krijgen en transparant te zijn over onze voortgang.

## NeRDS principes

We werken volgens de **[NeRDS](https://minbzk.github.io/NeRDS/)** (Nederlandse Richtlijn Digitale Systemen) principes. Dit zijn richtlijnen voor digitale overheidsdiensten.

De NeRDS principes helpen ons om:
- Gebruikersgericht te werken
- Toegankelijk te bouwen
- Veilig en betrouwbaar te zijn
- Herbruikbare oplossingen te maken

Als er iets essentieels ontbreekt in de NeRDS, dragen we daar actief aan bij. We zijn niet alleen gebruikers, maar ook mede-eigenaren van deze standaarden.

## Ondernemer centraal

De ondernemer als zakelijke gebruiker staat centraal in ons werk. We:
- Doen regelmatig gebruikersonderzoek
- Testen onze ontwerpen met echte gebruikers
- Houden de taal eenvoudig (B1-niveau)
- Zorgen voor toegankelijkheid (WCAG 2.1 AA)

## Herbruikbare bouwblokken

We ontwikkelen generieke diensten die meerdere organisaties kunnen gebruiken, herbruiken en doorontwikkelen. Dit voorkomt dubbel werk en zorgt voor snellere, betere oplossingen.

We werken samen met communities zoals:
- [**MijnServices**](https://vng.nl/MijnServices) - Voor en door gemeenten (VNG)
- [**GEMMA Omnichannel**](https://www.gemmaonline.nl/wiki/Omnichannel_Ambitie) - Architectuur en standaarden
- [**NL Design System**](https://nldesignsystem.nl/) - Herbruikbare componenten voor overheidsdiensten
- [**IBDS**](https://realisatieibds.nl/) - Interbestuurlijke Datastrategie met o.a. Federatief Datastelsel
- **OBIS** - Overheidsbrede Interactieservices (Logius)
- [**developer.overheid.nl**](https://developer.overheid.nl/) - Centrale plek voor developers

## Iteratief werken

We werken in korte iteraties. We bouwen stap voor stap en leren onderweg. Dit voorkomt dat we te lang bouwen aan iets dat niet goed blijkt te werken.

Elke fase van MOZa heeft geleerd van de vorige fase. We documenteren onze learnings zodat we (en anderen) daarvan kunnen leren.
