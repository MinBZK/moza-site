---
title: Hybride samenwerken
description: Wanneer en waar we samenkomen, en hoe je een werkplek reserveert.
weight: 40
---

We werken hybride bij MOZa. Dat betekent dat je zowel thuis als op locatie kunt werken. We hebben twee vaste samenwerkdagen per week waar we fysiek samenkomen. Maandag is de belangrijkste dag. Woensdag is nice to have en vaak ook een moment om samen te werken met andere teams. Probeer minimaal één dag per week bij het team aan te haken.

## Vaste dagen

### Maandag - Digi Vloer Den Haag

Op maandagen komen we samen in Den Haag bij Digi Vloer, naast NS station Den Haag Laan van NOI.

- **Wanneer**: Elke maandag
- **Waar**: Digi Vloer Den Haag (naast NS station Den Haag Laan van NOI)

### Woensdag - Dev.loer Utrecht

Op woensdagen komen we samen bij Dev.loer in Utrecht.

- **Wanneer**: Elke woensdag
- **Waar**: Dev.loer Utrecht
- **Let op**: Deze locatie is tijdelijk gesloten, een nieuwe locatie volgt

## Werkplek reserveren

Reserveer altijd van tevoren een werkplek. Je vindt het reserveringssysteem in [Mattermost](accounts-en-tools#mattermost) onder Digilab. Geen toegang? Vraag een collega om je toe te voegen.

**Tip**: Reserveer tijdig, vooral voor drukke dagen.

## Waarom samenwerkdagen

De samenwerkdagen zijn belangrijk voor:

- **Persoonlijk contact** - Elkaar leren kennen en samenwerken
- **Overleg** - Complexe onderwerpen bespreken gaat makkelijker face-to-face
- **Teamgevoel** - Samen brainstormen, lunchen en koffie drinken

Je bent niet verplicht om aanwezig te zijn, maar we moedigen het wel aan om een dag per week samen te werken. Het helpt om betrokken te blijven bij het team en de voortgang.

## Thuiswerken

De overige dagen kun je thuiswerken. Soms vragen we je om voor een meeting naar locatie te komen.
