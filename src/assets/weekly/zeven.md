---
title: MOZa Weekly 1 december
summary: Kickoff werkgroep OBIS, afstudeeronderzoek MOZa afgerond, Profiel Service beschikbaar in Federatief Datastelsel simulatieomgeving, LDV implementatie open source beschikbaar.
date: 01-12-2025
---

## Algemeen

* Op dinsdag 28 november was de kickoff voor de werkgroep Overheidsbrede Interactieservices OBIS. Daarbij is onder andere stilgestaan bij dat we burger & ondernemer tegelijk oppakken, dat dit aansluit bij de Nederlandse Digitaliseringstrategie en de samenhang tussen OBIS en MOza. Ook vanuit het programma MOZa waren we aanwezig en hebben we meegeholpen in de voorbereiding.
* Een student Strategic Product Design aan de TU Delft heeft donderdag zijn concluderende presentatie gegeven rondom zijn afstudeeronderzoek. Daarin staan creatieve adviezen over hoe MOZa de interactie met ondernemers het beste zou kunnen vormgeven. Hij levert binnenkort een handige toolkit op waar we straks gebruik van kunnen maken. 
* We hebben gewerkt aan een nieuw functioneel ontwerp voor de programma website van MOZa. Dit moet een plek worden waar geïnteresseerden de voortgang van ons programma goed kunnen volgen, zowel qua nieuws als kennis en de producten.

## Profiel service

* Het MOZa team was aanwezig bij het Fieldlab Bestaanszekerheid van Digilab. Twintig teams, honderd professionals, drie dagen lang bouwen aan dezelfde casus. Geen vergaderingen over afstemming, geen discussies over wie wat mag. Gewoon: samen doen. Zo konden we ervaren hoe de overheid kán werken als we dezelfde standaarden spreken en dezelfde richting op bewegen. MOZa heeft de centrale Profiel Service waar je o.a. contactvoorkeuren in op kan slaan, beschikbaar gemaakt als service in de simulatieomgeving van het Federatief Datastelsel. Andere overheidsorganisaties kunnen nu via Federatieve Service Connectiviteit (FSC) en Federatieve Toegangsverlening (FTV) op een betrouwbare manier toegang krijgen tot deze service. We hebben daarbij ook Logboek Dataverwerkingen (LDV) geïmplementeerd, zodat alle verwerkingsactiviteiten transparant worden gelogd. Bij de eindpresentatie voor bestuurders kregen we specifiek credits voor hoe we al deze federatieve standaarden hebben toegepast. Mooi werk van het team! En we geven graag terug: de Java-implementatie van LDV die we samen met het LDV-team hebben gemaakt, is nu als referentie opgenomen op developer.overheid.nl en open source beschikbaar op GitHub. 
  * **FDS:** De Profiel Service is nu beschikbaar als service / register in de simulatie omgeving van het Federatief Datastelsel (FDS): [https://simulatie.datastelsel.nl/environments](https://simulatie.datastelsel.nl/environments). Hiermee kunnen we in de volgende fase pilots gaan draaien met overheidsorganisaties.
* **FSC/FTV:** Organisaties kunnen via dit platform toegang krijgen tot de Profiel Service volgens de standaarden; Federatieve Service Connectiviteit (FSC): [https://docs.open-fsc.nl/introduction](https://docs.open-fsc.nl/introduction) en Federatieve Toegangsverlening (FTV): [https://vng-realisatie.github.io/ftv/](https://vng-realisatie.github.io/ftv). Daarmee wordt betrouwbare authenticatie en autorisatie geborgd.
* **LDV:** De standaard Logboek Dataverwerkingen (LDV) is in de Profiel Service geïmplementeerd: [https://logius-standaarden.github.io/logboek-dataverwerkingen/](https://logius-standaarden.github.io/logboek-dataverwerkingen/). Hiermee worden alle verwerkingsactiviteiten gelogd volgens deze standaard, zodat deze informatie binnen het stelsel - bij de bron - kan worden opgevraagd door gebruikers of organisaties.
* **LDV implementatie voor JAVA als referentie Open Source:** de JAVA implementatie van LDV die we samen met LDV hebben gerealiseerd, is opgenomen als referentie op developer.overheid.nl en Open Source beschikbaar gesteld op GitHub: [https://github.com/MinBZK/moza-logboekdataverwerking](https://github.com/MinBZK/moza-logboekdataverwerking)

## Gebruikersonderzoek

* Het team is bezig om alle UX onderzoeken die we met ondernemers hebben uitgevoerd op [gebruikersonderzoeken.nl](http://www.gebruikersonderzoeken.nl/) te plaatsen. Een mooie plek om meer bekendheid te geven aan de behoeftes van ondernemers als het gaat om digitale dienstverlening van de overheid. Belangrijke feedback die wij in ider geval meenemen in onze ontwikkeltrajecten.

---

## Agenda

Wist je dat we (bijna) elke maandag samenwerken op het Beatrixpark in Den Haag? Wil je een keer aanhaken, dan ben je van harte welkom.

* **Regieteam overleg**: 4 december
* **Stelsel Toegang - [Digitale vertegenwoordiging](https://stelseltoegang.pleio.nl/events/view/c44c4444-a61a-4348-ba52-58bffdc0bacc/digitale-vertegenwoordiging%22%20%5Ct%20%22_blank)**: 9 december
* **Logius Planning PI2026-1**: 10 & 11 december
* **MOZa Pulse**: 18 december
* **IBDS-Stelseldag 2026**: 11 februari 2026
